Il campo dell'IA tenta di capire e costruire entità intelligenti.

## **Storia dell'Intelligenza Artificiale**

L'AI ha radici profonde che risalgono a diverse discipline come la filosofia, la matematica, l'economia,  la logica, l'ingegneria, la ricerca operativa, la linguistica, le neuroscienze e la psicologia. Queste discipline hanno contribuito a sviluppare concetti come *il ragionamento, la computabilità e i modelli mentali* che sono alla base dell'intelligenza artificiale. 

**La storia moderna dell'AI inizia nel 1956**, quando il campo fu formalmente definito in occasione della Conferenza di Dartmouth, organizzata da scienziati come Minsky, McCarthy, Shannon, Newell e Simon. 
Alcune definizioni di AI includono l'idea che essa sia *lo studio di come far fare ai computer alcune delle cose che gli esseri umani fanno meglio, definita come **AI debole o ristretta**, mentre una visione più ampia è quella di **un'AI forte o generale**, in grado di eseguire **qualsiasi compito** intellettuale umano.*

Uno dei concetti centrali è il **test di Turing** (*Imitation Game*), proposto da Alan Turing nel 1950. Questo test misura l'intelligenza di una macchina sulla base della sua capacità di sostenere una conversazione indistinguibile da quella di un essere umano. Per passare il test, un sistema deve possedere capacità di elaborazione del linguaggio naturale, rappresentazione della conoscenza, ragionamento automatico e apprendimento automatico. **Il test di Turing globale** include anche interazioni fisiche dirette, estendendo quindi il concetto di intelligenza artificiale alla robotica e alla visione artificiale.

## **AI Ristretta vs AI Generale**

L'intelligenza artificiale è attualmente classificata in due principali categorie: *AI ristretta e AI generale*. 
- L'**AI ristretta** (o debole) è progettata per eseguire *compiti specifici,* come il riconoscimento facciale, il riconoscimento vocale, la guida autonoma o il gioco degli scacchi. Questi sistemi sono altamente competenti nel compito per cui sono programmati, ma *non possono generalizzare le loro capacità ad altri domini.* 

- Al contrario, l' **AI generale** (o forte) è una visione più ambiziosa che mira a creare macchine con intelligenza simile a quella umana, capaci di imparare e *risolvere problemi in qualsiasi contesto.* Una IA di questo tipo è in grado di agire in modo indistinguibile da quello umano.

## **Storia per periodi**

La storia dell'AI si sviluppa in vari periodi distinti:

**1943-1956:** La gestazione dell'AI, con i primi esperimenti di reti neurali e programmi per il gioco degli scacchi e la dimostrazione di teoremi.

**1952-1969:** Entusiasmo iniziale e grandi aspettative, con lo sviluppo del General Problem Solver e programmi di gioco per la dama, insieme al linguaggio LISP. **Due filoni emergono: uno basato sulla logica (McCarthy) e uno sui micromondi (Minsky).**

**1966-1974:** Una dose di realtà, in cui emergevano i limiti dell'AI di allora, come nel caso del programma ELIZA, e le sfide dell'esplosione combinatoria nei problemi più complessi.

**1969-1979:** Sistemi basati sulla conoscenza, con lo sviluppo dei sistemi esperti, specializzati in domini ristretti.

**1980-1986:** L'AI diventa un'industria con la diffusione di sistemi esperti commerciali e il progetto di quinta generazione giapponese.

**1986-2017:** Il ritorno delle reti neurali, il deep learning e l'avvento dei Big Data, che hanno rivoluzionato la capacità di apprendimento delle macchine. Corsa verso IA Generali.

**2017-oggi:** Il Big Bang delle AI generative, come GPT e Claude, che hanno segnato una nuova era dell'intelligenza artificiale.


## **Categorie di attività dell'AI**

Le attività dell'intelligenza artificiale si dividono in tre categorie principali: *normali, formali e specializzate.* 
- Le **attività normali** includono la *comprensione e generazione del linguaggio naturale*, la visione artificiale e il ragionamento di buon senso. 
- Le **attività formali** riguardano principalmente giochi come scacchi e dama, nonché prove matematiche e logiche. 
- Infine, le **attività specializzate** coprono campi come la diagnosi medica, la pianificazione della produzione, l'analisi finanziaria e la programmazione automatica.

## **Visioni dell'AI**

Ci sono due visioni principali dell'intelligenza artificiale:*quella simbolica e quella sub-simbolica.* 
- L'**AI simbolica** si basa su strategie di ricerca, rappresentazione della conoscenza e ragionamento, concentrandosi su un processo deliberativo e lento, noto come "pensiero lento". 
- L'**AI sub-simbolica** ed **evolutiva**, invece, si concentra su approcci come *le reti neurali e gli algoritmi genetici,* che replicano processi più rapidi e intuitivi, definiti come "pensiero veloce".

## **Problemi aperti**

L'intelligenza artificiale solleva anche *problemi etici,* tra cui *l'identificazione e la gestione dei bias nei sistemi di AI, le responsabilità legali di robot autonomi e l'impatto economico dell'automazione.* 

La *spiegabilità* dell'AI è un'altra sfida cruciale, poiché*molti sistemi di AI operano come black box,* rendendo difficile capire come prendono decisioni. 

Infine, c'è il *problema dell'impatto economico,* con il timore che l'AI possa portare alla disoccupazione tecnologica, trasformando radicalmente il mercato del lavoro come lo conosciamo oggi.